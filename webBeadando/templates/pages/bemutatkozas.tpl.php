<h2>BEMUTATKOZÁS</h2>
<img src="./images/kutyi.jpg">
<h3>Történetünk</h3>
            <p>Az Állat és Természetvédők Budaörsi Egyesületét 2001 októberében jegyezték be. Már előtte is a környékbeli állatok életének, sorsának jobbításán dolgoztunk, de ekkor kezdődött a menhely igazi története.</br>A rossz körülmények között működő budaörsi gyepmesteri telep egyik telekrészét az Önkormányzat megvásárolta és rendelkezésünkre bocsátotta, itt kezdett működni a menhely. Így a gyepmesteri telepről a két hét karantén letelte után néhány méterrel távolabb, hozzánk kerültek a kutyák, megmenekülve az elaltatástól. A Budaörsi Önkormányzat hathatós segítségével az állatvédők gondozták tovább és juttatták vissza őket saját gazdájukhoz, illetve új otthont kerestek nekik.
			</p>
           
			<h3>Később a gyepmesteri feladatokat is a menhely vette át</h3>
            <p>A régi kennelek eltűntek, helyüket nagyobbak, élhetőbbek vették át, újak épültek, és kifutókat is létesítettünk.</br>Magán és céges felajánlásoknak hála konténerekből kialakított menedékekkel is bővültünk, illetve egy kis ház is épült a kölyökkutyák részére. A cicák számára is létesültek kifutók, de ha kedvük tartja, a nyáron hűvös, télen fűtött házba is behúzódhatnak.</br>A Budaörsi Állatmenhely híres az elkötelezett, szinte fanatikus önkénteseiről, illetve arról, hogy hétvégén délelőttönként nagy a nyüzsgés nálunk. Ilyenkor lehet hozzánk jönni kutyát sétáltatni, cicákat simogatni, ember és állat közös örömére.
			</p>
            <img src="images/mentes.jpg">
			<h3>Védenceink lelkiismeretes egészségügyi ellátásban részesülnek</h3>
            <p>De mint a menhelyek s az állatvédelemmel foglalkozó civil szervezetek nagy része, állandó harcot folytatunk az anyagi háttér előteremtéséért, az elhasználódott kennelek, eszközök javításáért, pótlásáért, a minőségi élelemért, és az egészségügyi háttér fenntartásáért. Szerencsére változatos csatornákon érkeznek a különböző jellegű adományok. Meghatározott célokra gyűjtéseket szervezünk, illetve rendszeresen kitelepüléseken is találkozunk az állatbarátokkal, akik adományokkal segítik, hogy megfelelően tudjunk gondoskodni állatainkról. A fő cél természetesen az örökbeadás, ennek érdekében hangsúlyos a jelenlétünk a világhálón, a kutyák gazdisodása mellett egyre több cicánk talál szerető otthonra.
			</p>  